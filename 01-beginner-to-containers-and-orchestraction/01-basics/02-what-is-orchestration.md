Контейнер оркестри тууралуу сүйлөшүүгө даярбыз.

## Оркестрация деген эмне?

Контейнер оркестрациясы бул контейнерлерди башкаруу жана башкарууну автоматташтыруу үчүн колдонулган процесстер жана
куралдар.

### Мисалы

#### Мен продакшндагы 5 контейнерден турган топтомду баштагым келет.

Албетте мен ар бир контейнерди кол менен айланта алам. Мисалы, 1 контейнерди айлантып, андан кийин дагы 4 жолу кайталап,
жалпысынан 5 контейнерге жетем. Бирок менде Кубернетес сыяктуу оркестр системасы болсо, мен жөн гана ал системага мага 5
контейнер керек деп айтып, ал аркылуу ошол 5 контейнерге камсыз боло алам.

#### Мен 5 башка хостто 5 контейнерди айланткым келет.

Адатта, бул жакшы ой, анткени 1 хост менен бир нерсе туура эмес болуп кетсе дагы, башка контейнерлерим тоскоолдуксуз
иштей берет. Бул 5 контейнерди башка хосттордо иштешин камсыз кылуу - татаал жана кошумча ишти талап кылат.
Kонтейнерлерди башкаруу талаптары канчалык оорлошкон сайын, оркестрлөө куралдары аларды жеңилдетүү үчүн ошончолук
пайдалуу болот.

#### Zero-downtime deployment

Zero-downtime deployment(ZDD). ZDDнин негизги мүнөздөмөлөрүнүн бири - бул тармагыңызга колдонмонун жаңы версиясын
жайгаштыруу ишин, колдонуучу үчүн үзгүлтүксүз кылып жасоо. Бул веб-сервер ар кандай өзгөртүүлөрдү, бүткүл жайгаштыруу
иши аяктаганга чейин чыгарбайт дегенди билдирет.

Мен сизге оркестрлөө куралдары ZDDти ишке ашырууга кантип жардам берери жөнүндө түшүнүк бере кетейин. Эгер сиз ZDD деген
эмне экенин билбесеңиз, анда төмөндө мисал келтиргилген. Эски күндөрдө деплоймент ушундай болмок:

1. Мен серверди тейлөө үчүн өчүрмөкмүн, демек, ал кардарлар үчүн ушул убакыт ичинде жеткиликсиз.
2. Мен жайгаштырууну аткарып, серверди кайра күйгүзмөкмүн.

Бул ZDD эмес, анткени мен программалык камсыздоону жаңыртып жатканда сервер иштебей калды. Албетте, токтоп калуу жакшы
эмес. **Колдонуучулар техникалык тейлөө жүрүп жатканда дагы биздин веб-сайтты колдоно алышы керек.** Биз эмнени
zero-downtime deployment деп атайбыз? Бул жайгаштырууну жасоо, жана ошол эле учурда кардарлар эч кандай токтоп
калууларга дуушар болбойт дегенди билдирет.

Ал эми биз контейнерлерди колдонуп жатканда ZDD төмөнкүдой көрүнөт:

1. Алгач жаңы кодду иштеткен контейнерлерди айлантабыз.
2. Эски контейнерлерди өчүрбөй турабыз. Анткени кардарлар дагы эле ошол контейнерлердеги коддун эски версиясын колдонуп
   жатышат. Биз жаңы кодду иштеткен контейнерлерди айландырып жатканда, эч кандай токтоп калуу болбош керек.
3. Жаңы контейнерлер толугу менен иштеп баштаганда, биз колдонуучулардын трафигин ошол контейнерлерге багыттайбыз, бирок
   эскилери дагы эле иштей берет.
4. Биз трафиктин баарын алмаштырып, баары жаңы код менен иштеп жатканын текшергенден кийин гана эски код менен иштеген
   контейнерлерди алып салабыз.

Ошентип, бул процессте колдонуучулар үчүн эч кандай токтоп калуу болбойт. Бирок бул кадамдардын баарын кантип тез жана
натыйжалуу координациялайбыз деген суроо туулат. Көп нерселер болуп жатат.

1. Биз контейнерлердин топтомун айлантышыбыз керек.
2. Колдонуучу трафигин жаңыларына өз убагында которушубуз керек.
3. Биз жайгаштырууну аткарып бүткөндөн кийин, эски контейнерлерди тазалашыбыз керек.

Оркестрация куралдары ушундай учурда пайдалуу болот. Алар бизге ZDD сыяктуу нерселерди жасоо процессин автоматташтырууга
жана координациялоого, контейнерлердин башкаруусун айланасындагы процесстерди курууга жардам берип, тез, ишенимдүү жана
натыйжалуу жасоого мүмкүнчүлүк берет.

Ошентип, азыр силерде контейнер оркестри жөнүндө негизги түшүнүк бар болду. Кийинки курста биз Kubernetes сыяктуу кээ
бир конкреттүү контейнерлерди оркестрлөө технологияларын талкуулайбыз.
