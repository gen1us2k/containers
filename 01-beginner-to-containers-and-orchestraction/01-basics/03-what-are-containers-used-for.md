# Контейнерлер эмне үчүн колдонулат?

Контейнерлердин жана оркестрдин негиздерин карап чыктык. Бул сабак контейнерлерди колдонуудагы пайдалуу ыкмалардын
алдын ала кароосу. Келгиле, контейнерлерди эмне үчүн колдонсо болору жөнүндө сүйлөшөлү.

Контейнерлер төмөнкүдөй иштерди аткарууда жакшы.

## Software portability

Биринчиден, программалык камсыздоонун портативдүүлүгү. Программалык камсыздоонун портативдүүлүгү бул сиздин маалымат
борборуңуздагы серверде, же Amazon Web Services, Azure, Google Cloud Platform сыяктуу булут платформасында, же
сиздин ноутбугуңузда, программалык камсыздоону ырааттуу иштетүү дегенди билдирет. Айтылган чөйрөлөрдүн кайсынысында
болбосун, контейнерлер программалык камсыздоонун ишенимдүү жана ошол эле жол менен иштөөсүнө жардам бере алат.
Бул автоматташтыруу үчүн эң сонун жана көйгөйлөрдү оңдоого, чөйрөңүздү алда канча ийкемдүү кылууга мүмкүнчүлүк түзөт.

## Isolation

Контейнерлер обочолонууну сунуштоо үчүн да колдонсо болот. Бул программалык камсыздоонун айрым бөлүктөрүн бири-биринен
бөлүп сактоону билдирет. Бул көптөгөн себептерден улам сонун. Биринчиден, бул коопсуздук үчүн жакшы. Эгер обочолонгон программалык камсыздоонун бир бөлүгү бузулуп калса, башка бөлүктөрүнө сөзсүз түрдө зыян
келтирилбейт дегенди билдирет. Архитектуралык жактан да сонун. Жалпысынан алганда, изоляция программалык камсыздоонун
айрым бөлүктөрүнүн бири-бирине тоскоол болушуна жол бербейт. Демек, эгер бир жерде бир нерсе туура эмес болуп кетсе, ал
башка аймактарда сөзсүз түрдө кайталанбайт жана бул сиздин туруктуулугуңузду жогорулатат.

## Scaling

Контейнерлер масштабдоо үчүн да сонун. Масштабдоо бул программалык камсыздоого бөлүнгөн ресурстарды зарылчылыкка жараша көбөйтүү же азайтуу дегенди билдирет. Демек, эгер сиздин продуктыда колдонуучулар көп болсо, масштабыңызды кеңейтүүнү
каалайсыз. Ал эми тескерисинче, колдонуучулардын саны азайып кетсе, ошол ресурстарды башка нерселерге колдонуу үчүн  кичирейтип, бошоткуңуз келет. Контейнерлер абдан ийкемдүү жана тез болгондуктан, колдонуучулардын саны
өзгөргөндүктөн, реалдуу убакытта чындыгында абдан тез иштей аласыз. Бул, айрыкча Amazon Web Services же Azure сыяктуу
булуттагы эсептөө ресурстарын колдонуудагы кеткен чыгымдарды үнөмдөөгө жардам берет.

## Automation

Контейнерлер автоматташтыруу үчүн да сонун. Процесстерди автоматташтыруу убакытты жана акчаны үнөмдөйт. Жана
контейнерлер ийкемдүү, жеңил жана тез болгондуктан, автоматташтырууну VM сыяктуу башка технологияларга караганда
контейнерлердин айланасында куруу оңой. Демек, эгерде сиз контейнерлерди колдонуп жатсаңыз, анда ал чындап эле автоматташтырууга ылайыктуу болгон көп нерселерге кеңири эшик ачат.

Жана акыркы жана маанилүү нерселердин бири бул контейнерлерди ресурстарды натыйжалуу пайдаланууну камсыз кылуу үчүн колдонуу мүмкүнчүлүгү.

Жогоруда айтылгандай, контейнерлер VMлерге караганда ресурстарды эффективдүү колдонушат. Ошентип, сиз бул
артыкчылыктарга ээ болуп, өзүңүздө болгон ресурстарды натыйжалуураак пайдалана аласыз, демек, акчаңызды үнөмдөй аласыз.
Мен сизге контейнерлерди колдонуунун кээ бир жолдорун алдын ала карап чыгып жана бул сизди аларды кантип
колдонгуңуз келгени жөнүндө ойлонууга түрткү болду деп үмүттөнөм.